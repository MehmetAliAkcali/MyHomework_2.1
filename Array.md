Array Nedir?
Diyelim ki, elimizde bir sürü kitap var ve bunları düzenli bir şekilde saklamak istiyoruz. Her birine ayrı ayrı kutu almak yerine, uzun bir raf yapıyorsun ve kitapları yan yana diziyorsun. İşte dizileri de programlamadaki bu "raf" gibi düşünebiliriz.

Diziler, aynı türden birden fazla veriyi bir arada tutmamızı sağlayan bir araçtır. Tıpkı kitaplar gibi, bu veriler de sayılar, kelimeler (metinler) veya başka herhangi bir türden olabilir.

Neden Dizilere İhtiyacımız Var?

Düzen: Diyelim ki bir sınıfın öğrencilerinin notlarını tutmak istiyoruz. Her öğrenci için ayrı bir değişken oluşturmak yerine, bir dizi oluşturup tüm notları orada saklayabiliriz. Bu, bilgileri düzenli ve erişilebilir bir şekilde tutmazı sağlar.

Erişim: Dizideki her bir veriye, bir "numara" (indeks) ile ulaşabiliriz. Tıpkı bir kütüphanede raflardaki her bir kitabın numarası olduğu gibi. Bu sayede istediğimiz veriye kolayca ulaşabiliriz.

Tekrar Eden İşlemler: Diziler, tekrar eden işlemleri kolaylaştırır. Örneğin, bir dizideki tüm sayıların toplamını hesaplamak için bir döngü kullanabiliriz.

Dizilerin Bazı Özellikleri

Sabit Boyut: Bir dizi oluşturduğunda, kaç tane veri tutacağını baştan belirtmemiz gerekir. Bu "rafta" kaç kitap olacağını baştan söylemek gibi bir şey.(dinamik bir şekilde veri ekleyemeyiz.)

Aynı Türden Veriler: Genellikle bir dizi, aynı türden verileri tutar. Yani, bir "roman(sayı) rafı" sadece sayıları tutar, bir "öykü(kelime) rafı" sadece kelimeleri tutar.
